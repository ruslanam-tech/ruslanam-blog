---
layout: post
title:  "Хто такий AdOps на смартлінці?"
categories: [ Дейтинг, Інтерв'ю ]
image: assets/images/3.webp
description: "Дізнайтеся, хто такі AdOps і як вони працюють з дейтинг-трафіком та SmartLink. Оптимізація, аналітика, технології й реальні кейси у світі affiliate-маркетингу."
---
У світі affiliate-маркетингу існує безліч ролей, які на перший погляд залишаються за лаштунками, але відіграють ключову роль у забезпеченні ефективності всієї системи. Однією з таких важливих, але не завжди помітних ролей, є AdOps — фахівці, які працюють із трафіком, аналізують його та оптимізують монетизацію. У цій статті ми поговоримо з моїм колегою [Іллею](https://t.me/soulofjaguar), AdOps на смартлінці, який розповів нам про свій щоденний робочий процес, інструменти та технології, виклики у ніші дейтинг-трафіку та те, як досягається ефективність у його роботі. Дізнаймося більше про те, що відбувається за кулісами успішних кампаній.

## Питання та відповіді

### _Що включає в себе твоя щоденна робота як AdOps в контексті управління смартлінкою?_

**Ілля:** Кожен день я аналізую ефективність монетизації трафіку. Я взаємодію з партнерами, афіліатами та сейлзами, щоб досягти кращих результатів.

---

### _Які основні завдання ти виконуєш для забезпечення ефективної роботи смартлінк?_

**Ілля:** Окрім оптимізації існуючого трафіку та встановлення його реальної цінності, я формую гіпотези та проводжу тести для покращення результатів. Ми не зупиняємося на досягнутому результаті для кожного партнера. Враховуючи специфіку ринку дейтинг трафіку, ми хочемо, щоб наші партнери заробляли з часом ще більше.

---

### _Як виглядає процес оптимізації трафіку для SmartLink?_

**Ілля:** Усі зв’язки в системі мають багато змінних. Наша мета — монетизувати кожного користувача, кожен клік по банеру, клік по посиланню або відкриття додатка за максимально можливими ставками. Для цього ми аналізуємо поведінку користувачів на продуктах, які монетизуємо. Також ми вивчаємо всю воронку, створену партнером. Менеджер AdOps повинен бачити загальну картину, приймати рішення на основі даних і створювати гіпотези для покращення результатів.

---

### _Як ти визначаєш, які оффери отримують найбільше конверсій і як відбувається перенаправлення трафіку?_

**Ілля:** Оскільки це SmartLink, орієнтуватися лише на кількість конверсій, CR або EPC може бути недостатньо. Потрібно враховувати всю зв’язку. Які воронки, з якими прелендами, креативами і офферами демонструють найкращі результати для залучених користувачів, ті й стають топовими і починають отримувати більше трафіку. У підсумку ми прагнемо до вузької, ефективної воронки, яка забезпечує найкращу монетизацію користувачів, вигідну і паблішеру, і рекламодавцю.

---

### _Які інструменти та технології ти використовуєш для керування та моніторингу SmartLink?_

**Ілля:** Звісно ж Excel, куди без нього аналітику =) Ще автоматичні звіти, які допомагають підсвітити релевантні кейси, бази для обробки та обчислення big data і штучний інтелект. ШІ допомагає визначати прибуткові зв’язки для кожного джерела трафіку та є нашим надійним помічником в оптимізації.

---

### _Як ці інструменти допомагають автоматизувати процеси та підвищувати ефективність?_

**Ілля:** Наші інструменти будувались роками, стали кращими й ефективнішими. Набагато простіше приймати рішення, знаходити проблемні місця, коли в тебе під рукою зручні та продуктивні інструменти у вигляді репортів і алгоритмів для збору данних, які ти створив сам і знаєш чого від них очікувати. Тренована модель оптимізації стала надійним помічником, який забезпечує покращення результатів навіть без нашого постійного контролю.

---

### _Як ти використовуєш дані та аналітику для покращення роботи SmartLink?_

**Ілля:** Ми використовуємо різні метрики для розуміння роботи воронки. Найважливіша метрика для прийняття рішень — EPV (доходи за відвідування або за користувача). Інші метрики, такі як CPL, CTR і EPC, допомагають детальніше аналізувати роботу воронки.

---

### _З якими викликами ти стикаєшься з дейтинг-смартлікою і як вирішуєш проблеми, такі як низькоякісний трафік або фрод?_

**Ілля:** Середовище дейтинг-трафіку дуже динамічне, і ми постійно працюємо над покращенням користувацького досвіду, заохочуючи монетизацію користувача з перших взаємодій з продуктом. Ми не працюємо з фродом, бо це глухий кут для дейтингу, який створює проблеми для рекламодавців. У нас є інструменти для раннього виявлення фроду, і ми постійно їх удосконалюємо.

Щодо низькоякісного трафіку - в ніші не так багато рекламодавців, і наше завдання — знайти рекламодавця, який зможе найкраще його монетизувати. Важлива комунікація між нами та рекламодавцем, чим більше ми знаєм що для нього працює, тим ефективніше ми монетизуємо трафік.

Бувають ситуації, коли достатньо переключити трафік з конкретною операційною системою на рекламодавця, котрий вміє добре працювати з нею, і ситуація кардинально змінюється вже для декількох реклів, а трафік, котрий раніше був з фідбеком як низькоякісний, стає дуже навіть якісним і приносить результат. Не всі випадки однакові і кожен випадок з низькою якістю доводиться розглядати окремо. Але ми завжди знайдемо, куди лити трафік з таким фідбеком, тому вебмайстер не потрапить в ситуацію де ми відмовляємося з ним працювати.

### _Чи можеш ти поділитися прикладом успішної оптимізації SmartLink, яка значно покращила ефективність кампанії?_

**Ілля:** У нас був випадок, коли паблішер попросив конкретний оффер і запропонував своє налаштування. Ми орієнтовані на клієнта й можемо адаптуватися до їхніх вимог. Він вибрав чудовий оффер, який мав потенціал, але ми запропонували свій варіант налаштування й домовилися про спліт-тест. Результат показав різницю між тим, чого паблішери можуть досягти самостійно, та тим, які результати може дати наша смартлінка.

Продуктивність налаштувань була різною, тому ми продовжили тест, оптимізуючи обидві воронки та поступово збільшуючи трафік до тієї, яка показувала кращі результати. Ми зберігали високі показники протягом тривалого часу, спрямовуючи більше трафіку на наше налаштування.

![Скріншот порівняння налаштувань]({{ site.baseurl }}/assets/images/casesetup.png "Приклад налаштування смартлінки")

---

### _Можеш детальніше розповісти про ваш варіант налаштування із кейсу, який ти описав? Що змусило вас припустити, що воно спрацює?_

**Ілля:** Ми знали, що трафік мав високу якість, і складався з реальних користувачів. Завдяки попередньому досвіду роботи з подібними аудиторіями, ми могли прогнозувати поведінку й адаптувати наші стратегії відповідно. Будувати гіпотези набагато легше, коли в тебе є статистика з такими ж паттернами трафіку та поведінкою юзерів. Ми використали перевірені інструменти сегментації та оптимізації, щоб максимально ефективно використовувати доступний трафік і досягти високих результатів. Після налаштувань ми спостерігали суттєве покращення показників.

Це дуже проста математика: чим більш старша аудиторія — тим більше вірогідність того, що вона буде сейлити, — тим більше коштує такий трафік для адверта. Не можна сказати, що ми використали якусь одну тулзу для покращення перформансу для паблішера. Це, знову-таки, комплекс наших інструментів для виявлення найбільш профітних зв'язок. Це не означає, що завжди як тільки ми запускаємо якийсь тест, це буде тільки ріст. Бувають кейси, коли ти будуєш гіпотезу, яка спирається на статистику і поведінкові факти, а після А/Б тесту виявляється, що поведінка юзерів зовсім відрізняється від очікуваної. І це теж добре.

---

### _Що робить цей трафік таким бажаним, що рекламодавці готові платити за нього преміум-ціну?_

**Ілля:** Набагато легше сприймати роботу смартлінки, коли уявляєш її за принципом аукціону: трафік отримує той партнер, який готовий запропонувати найкращу ставку. Відповідно, ми оптимізуємо наші пропозиції таким чином, щоб трафік надходив до тих, хто може найбільш ефективно його використовувати, незалежно від того, чи це буде CPC, чи CPA. У цьому і полягають нюанси нашої роботи — правильно оцінити та направити трафік туди, де він має максимальну цінність і попит.

Працюючи за таким принципом, бувають кейси, де різниця між топ-1 оффером і топ-2 — в 10 разів, через високий попит на цей траф, і це бустить воронку для афіліата кратно також. І тут вже розмова тільки про те, скільки партнери зможуть прийняти цього трафу за найвищими показниками, і відносно цієї інформації побудувати воронку від "найбільшого до найменшого".

---

### _Як ти дієш в ситуаціях, коли результати SmartLink не відповідають очікуванням?_

**Ілля:** Спочатку ми збираємо зворотний зв’язок, щоб зрозуміти розбіжності та очікування. Потім ухвалюємо рішення на основі отриманої інформації. Відсутність детальних даних перед запуском може призвести до невідповідності очікувань. Дуже важливо, щоб паблішери надавали повну інформацію про свій трафік. Побудова стосунків і комунікація є ключовими.

Багато паблішерів можуть почати з уже готових, високопродуктивних воронок. Для партнерів, які працюють із платним дорогим трафіком, як PPC, розмови про цінність трафіку мають відбуватися до запуску. Чим краще паблішери розуміють, що афіліат-менеджер є їхнім партнером, який прагне максимізувати їхній дохід, тим краще буде монетизація та довготривалі партнерські відносини.

---

### _Як часто тобі доводиться вносити зміни на основі зворотного зв’язку від афіліатів?_

**Ілля:** Залежить від обсягу трафіка та його цінності. Для одного обсягу достатньо зробити декілька оптимізацій на день по результатам тестів, а для іншого — треба більше. В будь-якому випадку нам допомогає тренована модель оптимізації, і якщо ми маємо достатню кількість статистики, то вона може вносити зміни і більше ніж 2 рази на день. Але це не означає, що траф буде просто переключатися туди-сюди. Є профітні зв’язки, і ці зміни робляться для додавання трафіка впродовж якогось часу, доки зв’язка не стане топовою.

---

### _Як ти контролюєш, щоб усі налаштування відповідали вимогам рекламодавців?_

**Ілля:** Враховуючи широкі можливості таргетинга, що ми маємо — ми без проблем даємо рекламодавцю саме той трафік, який він хоче приймати, може приймати, та який він може монетизувати та оптимізувати. Якщо якийсь трафік партнер не приймає, або не монетизує — він цей трафік не буде отримувати, а будуть отримувати ті, хто можуть з цим трафіком працювати. Наприклад, партнери можуть приймати трафік 18+, 25+, 35+. І немає сенсу давати комусь із них іншу вікову групу. Хтось готовий платити більше за iOS трафік, хтось же взагалі його не приймає. На основі цих даних, правил, що диктують рекламодавці, нашої статистики та досвіду — ми формуємо воронки, щоб отримувати найвищу ціну за нового користувача.

---

### _Як ти визначаєш, коли потрібно оптимізувати трафік паблішера? Чи існує мінімальний обсяг кліків?_

**Ілля:** Ми не фокусуємося на кількості кліків. Важливими є такі фактори, як доходи, конверсії, відмінності у воронках і зворотний зв’язок від паблішера. Наша система включає автоматичну оптимізацію, модель навчання та ШІ. Коли паблішер направляє трафік, він розподіляється між топовими партнерськими зв’язками. Коли якась зв’язка демонструє значно кращі результати — її масштабуємо.

Ми не прив’язуємося до кількості кліків, а аналізуємо відмінності в продуктивності між зв’язками. Якщо різниця перевищує 50%, і є більше ніж 5 конверсій, навіть із 50 кліками, ми приймаємо рішення масштабувати топову зв’язку. Оптимізація є безперервною та не прив’язується до конкретних обсягів трафіку.
Для ефективної оптимізації нам потрібен чіткий зворотний зв’язок від паблішерів. Ми можемо оптимізувати зв’язку з EPC 0,25 до 0,42, але якщо паблішеру потрібно 0,82 для виходу в плюс, і він цього не повідомляє, ми не можемо налаштувати свій підхід. Якщо фідбек є, то я можу дати такі цифри, або намагатимуся наблизитися до них до наступної ітерації перевірки якості і запиту бампа. І в цей момент підбиратиму ще приватні оффери і тестити їх.

Наприклад була ситуація з аффом, що лив PPC. Я оптимізував його по 50 клікам, ми знайшли топову воронку для нього, отримали х2 бамп до виплати, в нього вийшов +40% ROI і ми заскейлилися разом. Першочергова оптимізація була по 50 клікам, в котрій дивилися різний перформанс офферів, наступні 50 кліків - ще одна оптимізація і так далі.

---

### _Як ти бачиш майбутнє розвитку смартлінок та роль AdOps у цьому процесі?_

**Ілля:** У майбутньому смартлінки будуть більше експерементувати з форматами монетизації, і з пошуком методів додаткової монетизації користувача. В нашому конкурентному середовищі більше трафіка отримує той, хто більше за нього платить, тому всі намагаються покращити монетизацію для підвищення своїх показників. Зараз вже недостатньо просто перенаправити користувача на якийсь оффер з потрібним гео. Це помилкове судження, що смартлінка це просто інструмент таргетинга для тих, хто не хоче витрачатися на трекер. Зараз це повноцінний інструмент успішної монетазації трафіка з використанням арсенала різноманітних технологій і найкращими рекламодавцями.

---

### _Що тебе мотивує у твоїй роботі та які знання необхідні для такої посади?_

**Ілля:** Мене мотивує можливість генерувати та впроваджувати інноваційні підходи до оптимізації трафіку, застосовувати різні стратегії. Мені подобається бачити зростання доходів із того самого об’єму трафіку. Масштабування афіліата — це найкраща нагорода за мою роботу.
Мінімум необхідних знань включає аналітичне мислення, розуміння афіліат-маркетингу, знання метрик і навички заливу трафіку. Важливо розуміти дії партнерів, зворотний зв’язок від паблішерів і рекламодавців, а також вміло користуватися платформами, як Tableau та Excel. Терпіння, увага до деталей і комунікативні навички для донесення свого бачення та результатів усім учасникам процесу також є необхідними.
## Заключення

Робота AdOps залишається в тіні, але саме ці фахівці забезпечують основу ефективної монетизації трафіку та успіху партнерських кампаній. Як ми дізналися від Іллі, їхній внесок полягає не лише в оптимізації, але й у впровадженні нових підходів, розв'язанні складних задач та побудові гнучких стратегій, які враховують особливості кожного трафіку. AdOps — це ті, хто бачать загальну картину та роблять так, щоб кожен клік приносив максимальну вигоду для всіх учасників процесу. Дякую всім за увагу! Запрошую підписатися на [Telegram канал](https://t.me/+BsnPe_BxFto3ZmIy) та задавати питання.


