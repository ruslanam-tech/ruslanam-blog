---
layout: post
title:  "In-app трафік в нутрі: реальний кейс запуску з нуля"
categories: [ Нутра, Кейс ]
image: assets/images/4.webp
description: "Реальний кейс запуску in-app трафіку в нутрі з нуля — як компанія без досвіду в affiliate-маркетингу пройшла шлях від провалів до стабільного прибутку завдяки системному підходу, гнучкості та правильній моделі монетизації."
---

У 2020 році до мене звернулась компанія, яка спеціалізується на автоматизованій закупівлі реклами через DSP-платформи. Вони мали власний доступ до in-app трафіку, але нульовий досвід в affiliate-маркетингу. Вони хотіли протестувати оффери зі своєю внутрішньою інвентарною базою і зрозуміти, чи є сенс будувати власну медіабаїнгову команду. Почати вирішили з нутри — і з Tier-1 гео.

### Перші запуски: провали, що вчать

Ми стартували у січні 2020. Трекінг налаштували швидко, але перші кампанії запускали без преленду — просто банери + ленд оффера. Кліки йшли, а конверсій не було.

Я знайшов через спай тулзи креативи, тексти, преленд, які показували непогані результати на аналогічних офферах. Вирішили протестувати pop і push трафік. Але перші конверсії прийшли саме з in-app на оффер CBD масло на US, модель оплати — Trial. Результат був скромний: ROI -10%, але це був сигнал, що модель може працювати.

![Скріншот статистики за березень]({{ site.baseurl }}/assets/images/marchstats.png "Статистика за березень")

### Перехід до системного тестування

Ми почали збирати вайтлісти по гео — зазвичай це займало декілька днів на кампанію. Для in-app було дуже важливо виділити якісні плейсменти — без цього нічого не працювало.

Деякі оффери, зокрема, інший CBD на US, не виправдали себе — ROI залишався в мінусі. В той же час у квітні 2020 ситуація погіршилась: через COVID було важко знайти нових рекламодавців з Тріалами на нутру, деякі з тих, з ким ми працювали, призупинили діяльність. А цей місяць мій афф знову закрив з мінусовим ROI -7%. Вже постало питання, чи треба продовжувати тести, бо керівництво компанії хотіло результат, тому травень мав бути вирішальним.

### Проблеми, адаптація і перші позитивні сигнали

У травні продовжили роботу, хоча кампанії були нестабільні: то зникав трафік, бо їх паблішери не хотіли бачити нутру в своїх мобільних додатках, то з’являлись технічні проблеми.

У червні-липні через ковід партнер призупинив залив — на той момент їхній основний бізнес також сповільнився і зазнав проблем.

### Весна 2021: реальний прорив

У квітні 2021 ми повернулись до тестів. Цього разу — інтенсивно. І результати не змусили чекати: партнер вийшов на 6,000 конверсій на тиждень по Trial-офферах.

Я наголошував на тому, що треба потестити Straight Sale похудалку, бо там не було обмежень по капі і ми могли не чекати, поки рекл перевірить ребіли і дасть нам залити більше. Мій партнер запевняв, що ця модель оплати погано працює на його трафіку. Але одного разу ми перелили кап рекла по Trial+Upsell офферу і пішов редірект на SS оффер. Результати виявились хорошими, і це підштовхнуло нас повноцінно протестити Straight Sale формат. EPC на SS моделі в окремих кейсах сягав $7–8, хоча для стабільного плюса йому достатньо було $4–5.

Водночас, один із ключових паблішерів з 20+ додатками, який давав близько 90% усього трафіку, припинив співпрацю по Keto нутрі. Це був великий удар. Переговори тривали довго, і з того моменту ми усвідомили, наскільки крихкою може бути масштаб, що базується на одному сильному паблішері. Я прикріплю скріншот з трафіком, що він лив через мене, а 6к конверсій це тотал за тиждень, що він проливав на усіх реклів, до яких дотягнувся.

![Скріншот статистики за травень]({{ site.baseurl }}/assets/images/maystats.png "Статистика за травень") 

### Уроки з кейсу

- **In-app трафік працює для нутри**, але вимагає гнучкості, терпіння і глибокої роботи з placement’ами.
- **Навіть без досвіду в affiliate**, компанія з доступом до supply і сильною технічною базою може досягнути результату, якщо знайде когось, хто буде готовий допомогти їм на цьому шляху.
- **Straight Sale модель підходила для їхнього типу трафіку**, бо дозволяла масштабуватись при чіткому розумінні EPC. Дуже багато SS офферів лились без капи і не було проблем з якістю, як це може бути на Trial нутрі.
- **Диверсифікація — це наше все.** Коли 90% трафіку залежить від одного паблішера/сорса/оффера, все може зупинитися в одну мить.
- **Особистий урок** - важко утримувати великого веба в рамках пп, якщо не маєш свого продукта або асортименту офферів. Досягнувши значних обсягів трафа - він знайде всіх реклів і випорхне з гнізда. 

### Висновок

Цей кейс — наочний приклад того, як in-app трафік, навіть у партнера без досвіду в affiliate, може стати прибутковим каналом. Але лише за умови правильної підтримки і системного підходу: тестів, адаптацій і гнучкості.

Цією історією я не хочу сказати, що in-app — це чарівна паличка. Скоріше, це заклик ширше дивитися на ринок, не боятись тестів і виходити за межі звичних форматів. **Гроші є всюди. Питання — чи готові ви за ними піти?**

Як завжди, з радістю поспілкуюсь з вами в коментарях та закликаю підписатися на мій [Telegram канал](https://t.me/+BsnPe_BxFto3ZmIy)!

