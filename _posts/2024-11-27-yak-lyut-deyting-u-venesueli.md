---
layout: post
title:  "Як ллють дейтинг у Венесуелі"
categories: [ Дейтинг ]
image: assets/images/2.webp
description: "Дізнайтеся, як аффілейти працюють з дейтингом у Венесуелі: унікальні стратегії, використання Facebook Ads, клоакінг та реальні кейси успішних кампаній."
---
Венесуела — країна, яка зараз переживає затяжну економічну та політичну кризу. Понад 10 мільйонів людей були змушені покинути країну через гіперінфляцію, нестачу базових товарів і авторитарний режим. Ті, хто залишаються, працюють у надзвичайно важких умовах.

Для багатьох аффілейт-маркетинг став не просто роботою, а порятунком. Це спосіб виживання та забезпечення своєї родини в умовах, де традиційна зайнятість стає все менш можливою. У цій статті я хочу розповісти історію мого партнера, який вже понад 10 років успішно працює в CPA-маркетингу, використовуючи креативність і технічні знання, щоб долати численні перешкоди.

## Як усе починалося: від державної служби до CPA-маркетингу

Мій партнер починав свою кар'єру на державній роботі. Зарплати вистачало лише на найнеобхідніше, і, як багато інших венесуельців, він був змушений шукати додаткові джерела доходу.

Його перший крок у світ онлайн-маркетингу розпочався з Google AdSense. Він створював вебсайти та заробляв на контекстній рекламі. Але незабаром зіткнувся з проблемою — акаунти блокувалися, і дохід ставав нестабільним. Саме тоді він відкрив для себе CPA-маркетинг і почав експериментувати з джерелами трафіку, такими як PlugRush та JuicyAds. Згодом він приєднався до CPA-мереж, і хоча були численні помилки, втрати коштів та розчарування, він продовжував вчитися. Зрештою, він знайшов свою нішу — дейтинг.

Не всім вистачило терпіння продовжувати роботу з дейтингом, і багато аффів із Латинської Америки переключилися на товарку. Але саме дейтинг став для нього тією вертикаллю, яка дозволила стабільно заробляти $4,000–$6,000 щотижня.

![Статистика партнера]({{ site.baseurl }}/assets/images/stats.png "Статистика за тиждень роботи")

## Головні виклики для аффілейтів у Венесуелі

Головний виклик, з яким зіштовхнувся мій партнер, — це, звісно, Facebook та його жорстка політика щодо дейтинг-оферів. Йому довелося витрачати значні кошти на різноманітні інструменти, шукати підходящі клоакери і продовжувати тестувати нові гіпотези, поки не зміг переграти алгоритми Facebook. Також він втратив багато грошей, тестуючи нові джерела трафіку. Наприклад, на пуш-трафіку він витратив декілька тисяч доларів на тести, але так і не побачив результату, тому більше до цього джерела не повертався.

Але хто з нас не стикався з подібними викликами в цій сфері? Втім, є й інші особливості роботи та унікальні труднощі, з якими змушені жити аффи у Венесуелі:

### Економічна криза

Гіперінфляція знецінює місцеву валюту, і купівельна спроможність населення стрімко падає. Навіть базові товари стають розкішшю.

Наприклад, мій партнер розповів, що йому складно утримувати автомобіль, оскільки в країні майже немає запчастин для нього (Chevrolet Cruze). Коли зламалося зчеплення, він змушений був замовити його разом із важелем перемикання передач через Amazon і доставити через DHL. Місцеві магазини просто не мають потрібних товарів, а на ринку доступні лише старі авто до 2015 року, оскільки всі автодилери покинули країну через диктатуру.

### Безпечна доставка товарів

Кур'єри, поліція, митниця — всі часто крадуть посилки. Особисто я зіткнувся з цією проблемою, коли ми намагалися відправити йому PlayStation за програмою лояльності. Був варіант купити в США і відправити через DHL, бо тільки так була надія, що посилка дійде. Але зрештою ми вирішили просто перевести йому гроші, щоб він міг купити з рук на місці. Державною поштою майже не було шансів, що дорога посилка знайде свого отримувача.

### Інтернет

Інтернет у Венесуелі болісно повільний. Мій партнер підключив оптоволоконний інтернет зі швидкістю 80 Мбіт/с за $40 на місяць. Це краще, ніж той інтернет, який він мав раніше, але все одно цього ледве вистачає для роботи з Facebook Ads.

### Високий рівень викрадень і вимагань

Усі, хто працює онлайн і має дохід, ризикують стати мішенню для кримінальних груп або навіть поліції. Один із моїх партнерів змушений був покинути країну через вимагання поліції. Усі, хто займається NFT, CPA, AdSense або є інфлюенсером, знаходяться під пильним моніторингом. Тому аффи змушені залишатися анонімними. Наприклад, мій партнер не веде жодних публічних сторінок і не розголошує свої заробітки.

## Як працювати з Facebook: венесуельський стиль

Facebook є головним каналом для мого партнера. Ось його метод роботи:

Він купує акаунти, створює сторінки, оформлені як сторінки моделей, і робить пости з фото, де шукає чоловіка на ніч.

![Скріншот Фейсбук сторінки аффа]({{ site.baseurl }}/assets/images/example1.png "Приклад Фейсбук сторінки")

Потім запускає рекламу на цей пост, а в коментарях додає лінк після того, як Facebook схвалить рекламу. Додатково цей пост розповсюджується в великих групах на чоловічу тематику та на зламаних акаунтах, які він купив.

![Скріншот Фейсбук комментарів]({{ site.baseurl }}/assets/images/example2.png "Приклад розміщення публікації та посилання в коментарях")

Звісно, акаунти блокуються, тому він використовує тисячі акаунтів. За його словами, у нього є близько 20 тисяч акаунтів у Authenticator. Він керує ними вручну, це повністю зламані переважно бразильські акаунти, де він змінює пошту і додає двофакторну аутентифікацію. На рекламу він витрачає близько $1,000 на тиждень, а весь інший трафік приходить із шарингу. Залежно від настрою Facebook він отримує $5,000–$9,000 на тиждень.

Ще він має цікавий підхід - поширює публікації в групах експатів — тих, хто виїхав із країн Латинської Америки до США чи Європи. Тільки з Венесуели таких людей мільйони. Як приклад можна навести групи "Колумбійці в Норвегії" або "Аргентинці в Австралії". Мій партнер підкреслює, що довіра всередині таких спільнот допомагає підвищити конверсію.

![Скріншот Фейсбук групи]({{ site.baseurl }}/assets/images/example3.png "Приклад розміщення публікації в группі "Колумбійці в Мельбурні"")

### Маскування текстів

- Щоб уникнути модерації, тексти в оголошеннях змінюються. Наприклад, замість букв використовуються цифри або спеціальні символи: "Шук@ю ч0л0вік@" або "L00king for chiiic0". Помилки в словах теж використовуються, але так, щоб людина зрозуміла написане.

- Оголошення створюються переважно у форматі "шукаю друга/компанію".

- Мій партнер зазначає, що Греція, Франція та Угорщина — це країни зі слабшою модерацією Facebook, і вони працюють краще за його тестами, оскільки ШІ Facebook не так добре справляється з цими мовами.

### Клоакінг

- Спочатку запускається чистий лінк, який потім замінюється на дейтинг-офер через клоакер.

- Кастомні рішення, зроблені на замовлення програмістами, працюють значно краще, ніж популярні платформи, як Keitaro. Він протестував велику кількість клоакерів, але не знайшов жодного, який підходив би ідеально під його метод, тому він створив своє власне рішення.

## Чому вони залишаються у Венесуелі?

Попри всі виклики, багато венесуельців, як і мій партнер, вирішують залишитися в країні, незважаючи на те що його сім’я вже живе в Іспанії. "Моя країна прекрасна: найкращі пляжі, дві пори року, немає расизму. Ми дуже людяні, але життя під диктатурою знищує нас", — говорить він.

![Фото пляжа у Венесуелі]({{ site.baseurl }}/assets/images/beach.png "Пляж острова Маргарита що у Венесуелі")

Йому 38, лікар каже що йому не можна вже так багато сидіти за комп'ютером через проблеми зі спиною, але він завжди працював за ним, і поки що він не може собі дозволити перестати працювати онлайн. Він сподівається побачити падіння режиму та прагне забезпечити своїх дітей кращим майбутнім, навіть якщо для цього доведеться працювати ще десяток років.

## Висновок

Ця історія надихає на те, щоб ніколи не здаватися, навіть коли обставини здаються непереборними. Вони щодня стикаються з численними викликами: гіперінфляція, відсутність базових товарів, проблеми з інтернетом, неможливість купити BMW M5 та повисіти з пацанами на Сокарі. Проте завдяки своїй креативності, технічним знанням і витривалості вони змогли знайти способи не лише виживати, а й досягати стабільних заробітків. Чого і вам всім бажаю, панство! Прошу підписатися на [Telegram канал](https://t.me/+BsnPe_BxFto3ZmIy), писати коментарі та задавати питання.

